---
title: 'framdrift av etapp 4 2021 års rörförnyelse'
layout: post
---

**Framdrift av etapp 4 (2021 års rörförnyelse)**

**RÖRANALYS Etapp 4** började 2021 vecka 20 och omfattade 83 fastigheter i område 8. 
Förutom besiktning och eventuella åtgärder som identifieras vid besiktningen är Etapp 4 avslutad. Det innebär att enbart 9 fastigheter återstod att åtgärda i OMRÅDE 8, Enspännargatan 70 – 86. 

Arbetet har fortgått enligt tidplanen med regelbundna byggmöten med entreprenören Röranalys. Projektet har tidvis varit ansträngt på grund av pandemin, periodvis har entreprenören haft många sjukskrivningar vilket gjort att de ibland varit tvungna att forcera arbetet genom att jobba längre dagar och under helgdagar.

En del rör, främst grenrör från köksavlopp, har varit sönderrostade. Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.

Styrelsen följer rekommendationer från vår byggledare, som är proffs inom området relining, och anlitad av föreningen som representant för oss inför entreprenören och besiktningsmannen samt kontakt mellan de boende och entreprenören. Trots att dessa rekommendationer har förmedlats till entreprenören har entreprenören inte skött Etapp 4 lika bra som tidigare etapper vilket har lett till missnöje från de boende samt att underlag till besiktningsmannen varit undermåliga och måst krävas in på nytt.

