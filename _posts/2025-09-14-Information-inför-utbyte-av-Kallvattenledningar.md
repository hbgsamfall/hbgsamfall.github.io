---
title: 'Information inför kommande utbyte av Kallvattenledningar'
author: hbgsamfall
layout: post
categories:
- nyheter
---
## Information inför kommande utbyte av Kallvattenledningar  
<BR>
**Utbyte Kallvattenledningar – [Krav på tillgänglighet]({% link management/krav-på-tillgänglighet.md %})**  

**Bakgrund**  
Kallvattenledningarna har börjat nå slutet av sin livslängd och måste bytas ut innan läckande rör börjar orsaka vattenskador.  
Samfällighetsföreningen ansvarar för förvaltningen av den inkommande kallvattenledningen från förbindelsepunkten 0,5 m utanför tomtgränsen fram till och med avstängningsventilen före vattenmätaren i varje radhus.  

**Upphandling**  
Styrelsen har tecknat avtal med entreprenör för den första etappen med rätt till avrop i form av optioner för de återstående fyra etapperna.  

**Tidplan för genomförande**  
Utbytet planeras ske etappvis enligt följande:  
1.	2026 102 fastigheter i område 8 (Huvuddel)  
2.	2027 50 fastigheter i Område 8 och 42 fastigheter i Område 9 (Option 1)  
3.	2028 109 fastigheter i Område 9 (Option 2)  
4.	2029 28 fastigheter i Område 9 och 69 fastigheter i Område 10 (Option3)  
5.	2030 11 fastigheter i Område 9 och 76 fastigheter i Område 10 (Option 4)  

Mer detaljerad information kommer att ges allteftersom projektet fortskrider.  

**Krav på tillgänglighet**  
För att utbytet ska kunna genomföras måste [kallvattenledningen]({% link management/inkommande- kallvattenledning.md %}) vara fullt åtkomlig inom fastigheten, från skarven mellan utifrån inkommande kopparrör till det galvade röret och fram till och med avstängningsventil före vattenmätaren.
* Om kallvattenledningen eller vattenmätarkonsolen har byggts in eller skymts av fasta installationer [ansvarar fastighetsägaren]({% link wp-content/uploads/2023/vattenrör för kallvatten.md %}) för att i **god tid före byggstart** ordna åtkomst.
* Alternativt kan fastighetsägaren bekosta separat avtal med entreprenören för rivning och återställning.
* Efter utbytet av rören förutses inget behov av inspektion eller service på många år eftersom de nya rören bör ha en hållbarhet på 50–100 år. Vi utesluter ändå inte att samfälligheten när som helst kan komma att behöva kräva åtkomst av rören vilket fastighetsägaren måste vara medveten om; framför allt om **du** tänker täcka över rören efter att de bytts ut. **Kostnaderna för detta ersätts inte av samfälligheten**.   
 
**Besiktning inför byggstart**  
Entreprenören kommer, i god tid före byggstart, att genomföra en syn tillsammans med respektive fastighetsägare. Vid detta tillfälle görs en överenskommelse om åtkomstförhållanden och eventuella åtgärder som krävs.

**Fortsatt information**  
Styrelsen kommer att informera löpande inför entreprenadstart och under projektets gång.  
Därefter, vid byggstart i **område 8**, kommer entreprenören att överta all informationsgivning som berör arbetets genomförande.  

**Exempel och ritningar**  

För att underlätta förståelsen bifogas exempel på planritning samt illustrationer av hur befintliga installationer kan se ut.  
**Exempel där kallvattenledningen inte är inbyggd.**  
![Kallvattenledning](/wp-content/uploads/2025/Kallvattenledning _ med bilder_r2.png)  

**Exempel där kallvattenledningen varit inbyggd och har måst göras åtkomlig för utbyte av rören.** Efter utbytet av rören förutses inget behov av inspektion eller service på många år eftersom de nya rören bör ha en hållbarhet på 50–100 år. Vi utesluter ändå inte att samfälligheten när som helst kan komma att behöva kräva åtkomst av rören vilket fastighetsägaren måste vara medveten om; framför allt om **du** tänker täcka över rören efter att de bytts ut. **Kostnaderna för detta ersätts inte av samfälligheten.**  
![ Inbyggd Kallvattenledning](/wp-content/uploads/2025/Exempel på inbyggd kallvattenledning.png)  
