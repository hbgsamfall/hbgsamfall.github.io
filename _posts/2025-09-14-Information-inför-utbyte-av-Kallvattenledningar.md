---
title: 'Information inför kommande utbyte av Kallvattenledningar'
author: hbgsamfall
layout: post
categories:
- nyheter
---
## Information inför kommande utbyte av Kallvattenledningar  
<BR>
**Utbyte Kallvattenledningar – [Krav på tillgänglighet]({% link management/krav-på-tillgänglighet.md %})**  

**Bakgrund**  
Kallvattenledningarna har börjat nå slutet av sin livslängd och måste bytas ut innan läckande rör börjar orsaka vattenskador.  
Samfällighetsföreningen ansvarar för förvaltningen av den inkommande kallvattenledningen från förbindelsepunkten 0,5 m utanför tomtgränsen fram till och med avstängningsventilen före vattenmätaren i varje radhus.  

**Upphandling**  
Styrelsen har begärt in anbud för upphandlingen av entreprenör. Tre anbud har inkommit och vår konsult, Projektledarna, arbetar nu med en sammanställning och jämförelse för att identifiera eventuella kompletterande frågor innan val av entreprenör görs.  

**Tidplan för genomförande**  
Utbytet planeras ske etappvis enligt följande:
* 2026 hela område 8
* 2027 81 fastigheter i Område 9
* 2028 109 fastigheter i Område 9
* 2029 hela område 10  

Mer detaljerad information kommer att ges allteftersom upphandlingen fortskrider.

**Krav på tillgänglighet**  
För att utbytet ska kunna genomföras måste [kallvattenledningen]({% link management/inkommande- kallvattenledning.md %}) vara fullt åtkomlig inom fastigheten, från skarven mellan utifrån inkomamde kopparrör till det galvade röret och fram till och med avstängningsventil före vattenmätaren.
* Om kallvattenledningen eller vattenmätarkonsolen har byggts in eller skymts av fasta installationer [ansvarar fastighetsägaren]({% link wp-content/uploads/2023/vattenrör för kallvatten.md %}) för att i **god tid före byggstart** ordna åtkomst.
* Alternativt kan fastighetsägaren bekosta separat avtal med entreprenören för rivning och återställning.
* Vid återställning ska öppningar alltid förses med **öppningsbara luckor eller liknande**, så att rören även i framtiden är åtkomliga för underhåll och reparation.  
 
**Besiktning inför byggstart**  
Entreprenören kommer, i god tid före byggstart, att genomföra en syn tillsammans med respektive fastighetsägare. Vid detta tillfälle görs en överenskommelse om åtkomstförhållanden och eventuella åtgärder som krävs.

**Fortsatt information**  
Styrelsen kommer att informera löpande under upphandlingens gång och inför entreprenadstart.  
Därefter, vid byggstart i **område 8**, kommer entreprenören att överta all informationsgivning som berör arbetets genomförande.  

**Exempel och ritningar**  

För att underlätta förståelsen bifogas exempel på planritning samt illustrationer av hur befintliga installationer kan se ut.  
**Exempel där kallvattenledningen inte är inbyggd.**  
![Kallvattenledning](/wp-content/uploads/2023/Kallvattenledning - med bilder.png)  

**Exempel där kallvattenledningen varit inbyggd och har måst göras åtkomlig.** De öppningar som gjorts för att komma åt rören ska vid återställning utföras **(tillgängliga)** med öppningsbara luckor så att rören är åtkomliga för framtida behov av underhåll.  
![ Inbyggd Kallvattenledning](/wp-content/uploads/2025/Exempel på inbyggd kallvattenledning.png)  
