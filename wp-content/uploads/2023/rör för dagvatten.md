---
title:  
author: hbgsamfall
layout: page
---

<span style="color: #ffffff;"># Blank</span>
### Inför renovering eller ombyggnad av din fastighet  
Om du har planer på renovering eller ombyggnad av radhuset eller dräneringen måste du tänka på att samfälligheten har ansvaret för den gemensamma avloppsstammen med dess anslutningar till ditt hus, inkommande kallvattenledning, säkringsskåp för huvudsäkringarna, elkabel samt, elskåpet (om du äger ett gavelhus där säkringsskåpet sitter för anslutning av den inkommande elkabeln). Detaljerad information finns på sidan [Föreningens syfte och ansvar]({% link about/foreningens-syfte-och-ansvar.md %})  

Eftersom ditt arbete kan påverka våra gemensamhetsanläggningar måste alltid styrelsen kontaktas (hbgsamfall@gmail.com) för att informera och komma överens om hur du som fastighetsägare ska gå vidare.

##### Rör för dagvatten  
Gårdsbrunnarna (de gemensamma dagbrunnarna) och rör för dagvatten in till den gemensamma avloppsstammen förvaltas av samfälligheten och gårdsbrunnarna måste vara åtkomliga för underhåll och eventuellt kommande utbyte. Har de i efterhand felaktigt byggts in åligger det fastighetsägaren att se till att de är åtkomliga eller betala för rivning och återställning vid underhåll i form av rensning eller i samband med en eventuell entreprenad för utbyte av gårdsbrunnen.  

Om du planerar att göra om dräneringen omkring huset fram till gårdsbrunnarna, då önskar styrelsen att du på ett tidigt stadium informerar om det planerade arbetet. Styrelsen kan då vid lämpligt tillfälle under ditt arbete passa på att inspektera berörd gårdsbrunn(ar) och om det behövs samordna utbyte av en eventuellt trasig gårdsbrunn samt vid behov relina anslutningen från gårdsbrunnen till avloppsstammen.

