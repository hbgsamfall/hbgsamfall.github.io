---
id: 416
title: Felanmälan
date: '2014-03-27T16:36:18+01:00'
author: hbgsamfall
layout: page
guid: 'http://hbgsamfall.info.tm/?page_id=416'
nav_order: 36
---

## Felanmälan  
<img align="left" width="30%" src="/wp-content/uploads/2023/Underhållsplanering W237.png" />

### &nbsp;&nbsp;&nbsp;&nbsp;&nbsp;&nbsp;Information om förfarande vid:  

&nbsp;&nbsp;&nbsp;&nbsp;&nbsp;&nbsp;[Stopp i avloppet](https://hbgsamfall.win/pages/felanmalan.html#stopp-i-avloppet---separat-agerande)<br>&nbsp;&nbsp;&nbsp;&nbsp;&nbsp;&nbsp;[Läckande kallvattenledning](https://hbgsamfall.win/pages/felanmalan.html#l%C3%A4ckande-kallvattenledning)<br>&nbsp;&nbsp;&nbsp;&nbsp;&nbsp;&nbsp;[Elavbrott](https://hbgsamfall.win/pages/felanmalan.html#elavbrott)<br>&nbsp;&nbsp;&nbsp;&nbsp;&nbsp;&nbsp;[Problem med dagvatten](https://hbgsamfall.win/pages/felanmalan.html#r%C3%B6r-f%C3%B6r-dagvatten)<br>&nbsp;&nbsp;&nbsp;&nbsp;&nbsp;&nbsp;<br>&nbsp;&nbsp;&nbsp;&nbsp;&nbsp;&nbsp;<br>&nbsp;&nbsp;&nbsp;&nbsp;&nbsp;&nbsp;<br>&nbsp;&nbsp;&nbsp;&nbsp;&nbsp;&nbsp;<br>&nbsp;&nbsp;&nbsp;&nbsp;&nbsp;&nbsp;<br>   

###### <span style="color: #ffffff;">Permalink till början av texten</span>  
<ins>Felanmälan</ins> - Fel och skador som inträffar på Hässelby Gårds Samfällighetsförenings anläggningar ska alltid anmälas via epost till hbgsamfall@gmail.com. I din felanmälan ska du beskriva felet och ange adressen till radhuset.

Arbeten som berör föreningens anläggningar får bestämmas och beställas enbart av föreningens ordförande eller om denne är oanträffbar av ledamöter i föreningens styrelse.
Kontaktuppgifter finns under sidorubriken [KONTAKT]({% link pages/kontakt.md %})

## Stopp i avloppet - Separat agerande  
<u>Kostnader för spolning</u>: Kostnaden för att spola bort ett stopp ska enligt nedan, betalas av fastighetsägaren, även för stopp som uppstått i de delar av avloppssystemet som ingår i gemensamhetsanläggningen. 

[<u>Otillåtna föremål</u>]({% link pages/Vad får du spola ner i toaletten.md %}): Om stoppet orsakas av att otillåtna saker har spolats ned i avloppet (t.ex. föremål eller skräp som inte ska vara där), måste fastighetsägaren stå för kostnaden för spolningen.

<u>Defekter i avloppssystemet</u>: Om stoppet beror på fel eller brister i själva avloppssystemets samlingsledning som ingår i gemensamhetsanläggningen, täcks kostnaden av samfällighetsföreningen om inte skadan orsakats av fastighetsägaren.
Om problemet omfattas av garanti från Röranalys, står de för kostnaden.

<u>Sammanfattningsvis</u>: Fastighetsägaren är ansvarig för att betala rensning av stopp, om inte problemet beror på systemfel eller täcks av den funktionsgaranti som Svensk Röranalys AB har gett.  

**Beställning av spolning**  
Om akut - **Telefon Röranalys AB: 08-599 098 00**, 
**E-post Röranalys AB: info@roranalys.nu**. Informera samtidigt via via epost till hbgsamfall@gmail.com om att Svensk Röranalys AB har kontaktats. 

Om behovet av spolning inte är akut görs [Felanmälan](https://hbgsamfall.win/pages/felanmalan.html#permalink-till-b%C3%B6rjan-av-texten) via epost till hbgsamfall@gmail.com.

## Läckande kallvattenledning  
Med tanke på förebyggande underhåll ser vi gärna att ni gör en [Felanmälan](https://hbgsamfall.win/pages/felanmalan.html#permalink-till-b%C3%B6rjan-av-texten) till någon av kontaktpersonerna i styrelsen om ni ser att det droppar från [det inkommande kallvattenröret]({% link wp-content/uploads/2023/Kallvattenledning - med bilder.png %}). Även om det blir kondens på kallvattenledningen vill vi att ni gör en felanmälan eftersom den då saknar isolering.  
<img src="/wp-content/uploads/2023/Important.png" alt="OBS">  Bygg inte in och ta inte bort isoleringen omkring kallvattenstammen!

## Elavbrott  
Beroende på var felet ligger är det skillnad på vem som har ansvaret.

Börja med att kontrollera om det saknas el i en del eller i hela ditt hus när du får elavbrott. 

1. Saknas el bara i en del av huset, då kan det vara en säkring i fastighetens egen elcentral som har gått. <BR> Den centralen sitter efter elmätaren och det är du som fastighetsägare som har ansvar för att återställa eller byta säkringen. Går säkringen igen så är det ditt ansvar att åtgärda orsaken till att säkringen går.
   - Ibland kan även en huvudsäkringarna ha gått i radhusets säkringsskåp och då måste också den säkringen bytas (se information i 2. nedan).  
1. Har inga av fastighetens egna säkringar gått eller om elavbrottet har drabbat hela ditt hus, då kan det vara trasiga huvudsäkringar i radhusets [säkringsskåp]({% link wp-content/uploads/2023/Inkommande dragning elkabel.png %}) som i varje radhus vanligen är placerat vid kabeln i taket intill elmätaren.
   - Känner du dig trygg med att själv byta trasiga säkringar i radhusets säkringsskåp, då föreslår vi att du själv vid behov även byter den säkringen. <BR> Gör i annat fall [Felanmälan](https://hbgsamfall.win/pages/felanmalan.html#permalink-till-b%C3%B6rjan-av-texten) eftersom det är samfälligheten som ansvarar för att de säkringarna byts.  
1. Är det avbrott i hela längan, då är det troligen huvudsäkringar för längan som är trasiga. De säkringarna sitter i [elskåpet](https://hbgsamfall.win/pages/Vanliga%20fr%C3%A5gor%20och%20svar.html#ing%C3%A5r-elsk%C3%A5pen-i-samf%C3%A4lligheten) på längans/längornas ena gavel. <BR> Gör [Felanmälan](https://hbgsamfall.win/pages/felanmalan.html#permalink-till-b%C3%B6rjan-av-texten) eftersom det är samfälligheten som ansvarar för att de säkringarna byts.

## Rör för dagvatten  
Om vatten inte rinner undan i [cementrören]({% link wp-content/uploads/2023/Rör för dagvatten - sammanslagen.png %}) dit stuprören leder ned vattnet från taken eller om vatten tränger in genom väggen på rum under mark så är det mest troligt att det är cementrören eller dagvattenledningen från cementrören till gårdsbrunnen som blivit igensatta. 
Det kan dock vara en igensatt gårdsbrunn eller grenledning från gårdsbrunnen till avloppsstammen som satts igen. 

Försök identifiera var stoppet ligger. Gör [Felanmälan](https://hbgsamfall.win/pages/felanmalan.html#permalink-till-b%C3%B6rjan-av-texten) om stoppet verkar vara i gårdsbrunnen eller i grenledningen från gårdsbrunnen till avloppsstammen.
