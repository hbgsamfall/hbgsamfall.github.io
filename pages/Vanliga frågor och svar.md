---
title: Vanliga frågor och svar
layout: page
nav_order: 32
---
## Vanliga frågor och svar 

### Ingår kallvattenrören i Samfälligheten? 
**Svar:** <span style="color: #339966;">**Ja**</span>, i varje radhus ingår vattenrör för kallvatten från anslutningen till allmänna vattenledningsnätet t.o.m. avstängningsventilen före vattenmätaren (rödmarkerade i skissen). Kallvattenrören är monterade nära taket i bottenplanet, se bild och skiss (<span style="color: #ff0000;">i många fall felaktigt inbyggda i efterhand utan öppningsbar slits för åtkomst</span>).  
![Vattenmätarkonsol](/wp-content/uploads/2022/09/Vattenmätarkonsoll.jpg).  
De kallvattenrör som förvaltas av samfälligheten måste vara åtkomliga för underhåll och kommande utbyte. Har rören byggts in åligger det fastighetsägaren att se till att de är åtkomliga eller att betala för rivning och återställning i samband med entreprenaden.  

![Kallvattenledningen](/wp-content/uploads/2022/09/Kallvattenledning_r2.png).  

### Vilka delar av avloppsanläggningen ingår i Samfälligheten? 
**Svar:** Rör för avloppsvatten från anslutningen till allmänna avloppsnätet till underkanten av bottenbjälklaget/bottenplattan (<span style="color: #ff0000;">rödmarkerade</span> i skissen nedan) ingår för varje radhus i gemensamhetsanläggningen.  
För att möjliggöra en enklare övergång till fastighetens rör är även de vertikala "stumparna" (gulmarkerade) upp genom bottenbjälklaget inkluderade vid rörförnyelsen av avloppsstammarna.  
#### Exempel på en radhuslänga med tre hus och angivna delar som ingår i avloppsanläggningen.  
![Exempelritning med bilder](/wp-content/uploads/2022/09/Exempelritning med bilder_r1.png). 

| ![Ingår](/wp-content/uploads/2022/09/Ingår gårdsbrunnar_0,6.png) <br><br> **Svar:** <span style="color: #339966;">**Ja**</span>, gårdsbrunnar, de gemensamma brunnarna för dagvatten från taken, för respektive radhuslänga (markerade med rosa färg) och rör från gårdsbrunnarna till avloppsstammen ingår i samfälligheten. Gårdsbrunnarna har ett gjutjärnslock vars diameter är 286 mm. Se skissen för avloppsanläggningen ovan samt bilden till höger | ![Gårdsbrunn](/wp-content/uploads/2022/09/Gårdsbrunn-framgrävd.jpg) | 

Gårdsbrunnarna förvaltas av samfälligheten och måste vara åtkomliga för underhåll och eventuellt kommande utbyte. Har de i efterhand felaktigt byggts in åligger det fastighetsägaren att se till att de är åtkomliga eller betala för rivning och återställning i samband med en eventuell entreprenad. 

### Ingår yttre dränering av dagvatten i Samfälligheten? 
**Svar:** <span style="color: #ff0000;">**Nej**</span>, de regnvattenrör som går i mark längs radhusen från stuprören fram till gårdsbrunn är respektive fastighetsägares ansvar, se skissen och bilderna nedan samt bilden ovan av gårdsbrunnen med det framgrävda tegelröda röret för regnvatten från de övriga stuprören längs längan. <span style="color: #ff0000;">**OBS! Respektive fastighetsägare ansvarar för dränering av dagvatten från tomtmarken**</span>. 

![Yttre dränering av dagvatten](/wp-content/uploads/2022/09/Regnvatten_r1.png) 

### Vilka elkablar ingår i Samfälligheten?  
**Svar:** Elektriska kablar, säkringsskåp (el-centraler) och säkringar från elskåpen (i gaveln av varje länga) som är anslutna till allmänna elnätet fram till elmätaren i varje radhus ingår i samfälligheten.  
Elkablarna är installerade i rör som går längs taken i bottenplanet. Uppsatt i taket i anslutning till elkablarna sitter även centralen för respektive fastighets huvudsäkringar. Se bilden nedan. Bilden är från ett hus i änden av en länga. För de övriga radhusen fortsätter kabeln vidare till nästa hus efter att ha passerat centralen. <span style="color: #ff0000;">Huvudsäkringscentralen är i många fall felaktigt inbyggd i efterhand utan öppningsbar lucka för åtkomst</span>. 

![Huvudsäkringar](/wp-content/uploads/2022/09/Huvudsäkringscentral.jpg).  

Rören för elkablarna och huvudsäkringscentralen måste vara åtkomliga för underhåll och kommande utbyte. Har de byggts in åligger det fastighetsägaren att se till att de är åtkomliga eller betala för rivning och återställning i samband med entreprenad för utbyte av elskåpen. 

### Ingår elskåpen i Samfälligheten?  
**Svar:** <span style="color: #339966;">**Ja**</span>, elskåpen som vanligen sitter i gaveln av varje radhuslänga ingår i samfälligheten, se bilden nedan. Vissa elskåp är lite skymda av värmepumpar. 

Elskåpen måste vara åtkomliga för underhåll och kommande utbyte. Har de byggts in åligger det fastighetsägaren att se till att de är åtkomliga eller betala för rivning och återställning i samband med entreprenaden. 

Exempel på elskåp 
![Elskåp](/wp-content/uploads/2022/09/Exempel på Elskåp.png). 

