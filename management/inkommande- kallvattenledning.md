---
title: Inkommande kallvattenledning
author: hbgsamfall
layout: page
parent: Krav på tillgänglighet
---
## Inkommande kallvattenledning  

<BR>
Inkommande kallvattenledning är den ledning som går från huvudledningen i gatan in till radhuslängan (servisledningen). En del av ledningen är kommunens och en del är fastighetsägarens. Ansvarsgränsen mellan kommunen och fastighetsägaren går i den s.k. förbindelsepunkten, belägen 0,5 m utanför tomtgränsen. Servisledningen går i marken och kommer in i en av fastighetenrnas källarplan. Där går kallvattenledningen upp till taket och går vidare längs taken i källarplanet till respektive fastighets vattenmätare. I respektive radhus gå en avgrening ned till avstängningsventilen precis före vattenmätaren. Fotomontaget på bilden nedan visar schematiskt hur den inkommande kallvattenledningen är förlagd.

Samfällighetsföreningen ansvarar för förvaltningen av den inkommande kallvattenledningen från förbindelsepunkten fram till och med avstängningsventilen före vattenmätaren i varje radhus.

Rören för den inkommande kallvattenledningen måste vara åtkomliga för underhåll och kommande utbyte. Har de eller vattenmätarkonsolen byggts in eller är skymda av någon fast installation åligger det fastighetsägaren att i samband med entreprenad för utbyte av den inkommande kallvattenledningen se till att de är åtkomliga eller betala för rivning och återställning.

![Kallvattenledning](/wp-content/uploads/2023/Kallvattenledning - med bilder.png)

