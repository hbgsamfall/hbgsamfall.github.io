---
title: Gårdsbrunnar
author: hbgsamfall
layout: page
parent: Krav på tillgänglighet
---

## Gårdsbrunnar och dränering  

<BR>
Samfällighetsföreningen ansvarar för förvaltningen av gårdsbrunnar och rör för dagvatten från gårdsbrunnarna in till anslutningen till avloppsstammen. Se fotomontaget nedan. 
Dessa delar har inventerats i samband med rörförnyelsen, åtkomliga delar har relinats och en del gårdsbrunnar har bytts ut. Kommande akuta problem åtgärdas löpande allteftersom de upptäcks.

Eftersom Samfällighetsföreningen ansvarar för förvaltningen av gårdsbrunnar ber styrelsen att du, om du planerar att göra om dräneringen omkring huset fram till gårdsbrunnarna, på ett tidigt stadium informerar styrelsen om det planerade arbetet. Då kan styrelsen passa på att inspektera berörd gårdsbrunn och vid behov samordna utbyte av en eventuellt trasig gårdsbrunn samt relina anslutningen från gårdsbrunnen till avloppsstammen.

En sådan samordning kommer att reducera vår gemensamma kostnad för samfällighetens underhåll av gårdsbrunnarna.  

Informera om dina planer via epost till: Samfällighetens mejladress

Gårdsbrunnarna måste vara åtkomliga för underhåll och eventuellt kommande utbyte. Har de fyllts över eller skymts av någon fast installation, då åligger det fastighetsägaren att se till att gårdsbrunnen är åtkomlig eller betala för rivning och återställning vid underhåll i form av inspektion och rensning eller i samband med entreprenad för utbyte av gårdsbrunnen.

Kravet på tillgänglighet gäller även spolbrunnar, en sådan visas på bilden nedan med layout för placering av gårdsbrunnar.

![Gårdsbrunnar](/wp-content/uploads/2023/Rör för dagvatten - sammanslagen_r1.png)

Bilden nedan är en layout för en länga med fyra hus. Det finns många varianter och den här layouten visar hur gårdsbrunnar vanligen är placerade i förhållande till husen.  

![Gårdsbrynnar - layout](/wp-content/uploads/2024/Gårdsbrunnar-typisk layout.png)
