---
title: Utbyte av kallvattenrören
author: hbgsamfall
layout: page
parent: Förvaltning
---

## Utbyte av kallvattenrören  

<BR>
Inkommande kallvattenledning är den ledning som går från huvudledningen i gatan in till radhuslängan (servisledningen). En del av ledningen är kommunens och en del är fastighetsägarens. Ansvarsgränsen mellan kommunen och fastighetsägaren går i den s.k. förbindelsepunkten, belägen 0,5 m utanför tomtgränsen. Servisledningen går i marken och kommer in i en av fastigheternas källarplan. Där går kallvattenledningen upp till taket och går vidare längs taken i källarplanet för att vara möjlig att ansluta till respektive fastighets vattenmätare. I respektive radhus går en avgrening ned till avstängningsventilen precis före varje enskild fastighets vattenmätare. Fotomontaget på bilden nedan visar schematiskt hur den inkommande kallvattenledningen är förlagd.

Samfällighetsföreningen ansvarar för förvaltningen av den inkommande kallvattenledningen från förbindelsepunkten fram till och med avstängningsventilen före vattenmätaren i varje radhus. 

<img align="left" width="30%" src="/wp-content/uploads/2023/Läckage - Dags att byta rören 320x341.gif" />

### Dags att byta rören ?

Eftersom det med tiden har blivit allt fler akuta reparationer av kallvattenrören så har styrelsen börjat planera för utbyte av de kallvattenledningar i föreningens fastigheter som samfällighetsföreningen ansvarar för. Ursprungligen var utbytet planerat till 2034 men är nu framflyttat till perioden 2026–2030 vilket informerats om i underhållsplanen för 2022. Under 2022 anlitade styrelsen en rörentreprenör som gjorde en förstudie där kallvattenrören och skicket inventerades. 

Styrelsen har utifrån denna information påbörjat arbetet med att planera och att ta fram upphandlingsdokument inför utbytet. Upphandlingsdokumenten är nu på granskning av vår byggledare.

![Kallvattenledning](/wp-content/uploads/2023/Kallvattenledning - med bilder.png)
