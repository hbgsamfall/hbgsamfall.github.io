---
id: 776
title: Utbyte Elkablar & Elskåp
date: '2015-02-14T14:03:34+01:00'
author: hbgsamfall
layout: page
guid: 'http://hbgsamfall.info.tm/?page_id=776'
parent: Förvaltning
---

## Utbyte av Elkablar och Elskåp  

Gavelskåp (säkringsskåp) med säkringar för den inkommande elen till varje länga (för långa längor finns ibland två elskåp) sitter vanligtvis utvändigt i gaveln av radhuslängan.

Fastighetens elskåp (centralen för respektive fastighets huvudsäkringar) sitter vanligen uppsatt i taket i anslutning till de inkommande elkablarna. Se fotomontaget i bilden nedan. Bilden är från ett hus i änden av en länga. För de övriga radhusen fortsätter kabeln vidare från centralen till nästa hus efter att ha passerat centralen. Huvudsäkringscentralen är gammal och säkringshållare med mera har med tiden blivit slitna och kommer att bytas tillsammans med de inkommande elkablarna och gavelskåpen.

<img align="left" width="30%" src="/wp-content/uploads/2023/Dags att byta elskåpet-ram.png" />

### Dags att byta elskåpet?

Elskåpen och de anslutna kablarna börjar bli slitna på grund av ålder, påverkan av väder och vind och sättningar i marken. Framöver kommer de att behöva bytas ut. Med anledning av detta har styrelsen gjort en inventering genom här beskriven [Besiktning av elskåpen](/wp-content/uploads/2024/Besiktning av elskåp - Med bilder.pdf) och de anslutna kablarna.

 Inventeringen ligger till grund för planeringen av underhållsbehovet samt tidpunkten för kommande utbyte. För närvarande görs enbart akut underhåll. Enligt nuvarande plan avsätts från 2020 ”öronmärkta” medel för utbyte av elkablar och elskåp. Utbyte är för närvarande planerat att ske 2039.

 **OBS!** Om ni upptäcker någon skada på elskåpet eller att det verkar genomrostat eller otätt, kontakta styrelsen så att vi kan åtgärda och undvika större skada på anläggningen alternativt risk för elchock eller allvarlig personskada vid beröring.

![Elskåp](/wp-content/uploads/2023/Inkommande dragning elkabel.png)
