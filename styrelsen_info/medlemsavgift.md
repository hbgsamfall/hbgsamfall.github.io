---
id: 23
title: Medlemsavgift
date: '2014-03-11T12:18:44+01:00'
author: hbgsamfall
layout: page
guid: 'http://cryptic-peak-5555.herokuapp.com/?page_id=23'
parent: Styrelsen Informerar
---

## Nuvarande medlemsavgift  

<BR>
Medlemsavgiften beslutas varje år av årsstämman. Se längst ned på sidan beträffande fakturering av medlemsavgiften

Den nuvarande medlemsavgiften är 14 400 kr. Den tas ut genom en uttaxering av 3600 kronor per kvartal.
Enligt nuvarande underhållsplan kommer avgiften från 2025 och framåt att kunna sänkas till 5000 kronor per år.  

#### **Bakgrund till nuvarande medlemsavgift**

Åldern och skicket på våra avloppsledningar gjorde att vi stod inför en stor utmaning vilket tillsammans med att reparationsfonden var mycket liten krävde en hög medlemsavgift. Styrelsen tänkte i samband med detta mycket på att det bland medlemmarna även finns sådana som kan ha svårt att betala en plötsligt ökad avgift och rörfördnyelsen spreds därför ut i tiden. Dessutom delades betalningen upp för kvartalsvis betalning.

Avloppsrören hade redan börjat rasa samman i de mest utsatta miljöerna och där hade rörförnyelse redan gjorts men rörförnyelse måste göras av samfällighetens samtliga avloppsstammar innan rören allmänt hinner rasa samman. Skulle rören rasa samman skulle det leda till ännu högre kostnad på grund av att ett stort antal golv då skulle bli tvunget att bila upp för att komma åt att byta ut rören. För att skaffa sig tid genom att minska risken för ras för de återstående fastigheterna fram till dess att alla är åtgärdade hade styrelsen upphandlat filmning av de ännu ej åtgärdade avloppsstammarna. De kritiska punkter (9+2) som identifierats vid filmningen åtgärdades.

I den plan som på hemsidan finns under fliken ”Underhållsplan” hade styrelsen därmed kunnat kalkylera med att rörförnyelsen inte behöver vara avslutad innan 2026. Entreprenaden har kunnat genomföras snabbare än ursprungligen beräknat och Rörförnyelse Etapp 6 avslutades 13/12 2023 (slutbesiktning gjordes den 9/1 2024). Det innebär att alla åtkomliga delar har relinats och att trasiga gårdsbrunnar har bytts ut under perioden 2014 till 2024. Därmed är "förnyelsen" av denna del av gemensamhetsanläggningarna avslutad. 

Medlemsavgiften baserades på att kostnaden för rörförnyelse av avloppsstammarna för de 420 återstående fastigheterna uppskattades bli uppemot 57 miljoner kronor. Tillsammans med kostnaden för redan utförd rörförnyelse visade kalkylen i underhållsplanen att en uttaxering av 3600 kronor per kvartal måste göras fram till och med 2024. Därefter beräknades uttaxeringen kunna sänkas till 1250 kronor per kvartal. Från 2027 kommer avgiften att räknas upp enligt index. Med denna lägre avgift räknar styrelsen med att kunna klara nödvändig förnyelse av kallvattenrör och elkablar enligt underhållsplanen samt ha en avsättning för att bygga upp ett en tillräcklig reparationsfond inför kommande behov av rörförnyelse. Det senare för att undvika en ny chockhöjning av avgiften längre fram.

Vi hoppas det här ger de som undrar den information de behöver. Om ni har frågor är ni välkomna att kontakta styrelsen.

För de som inte var med på senaste årsstämman finns aktuell information om medlemsavgiften i [**handlingarna från senaste årsstämman**]({% link yearly/arsmote.md %})   

**Fakturering av medlemsavgiften**

Föreningen sköter faktureringen själva, initialt via brev i postlådan men e-faktura och autogiro är nu möjligt. För att få e-faktura anmäler du det själv via din internetbank. OBS! Den som önskar e-faktura mot kontot måste ha samma namn som namnet som finns angivet på fakturan. Vid frågor, ring kassören: 070 4447704
  
Om så många som möjligt övergår till e-faktura minskar det porto och posthantering för alla oss i föreningen.  
