---
id: 1470
title: Rörförnyelse
date: '2016-09-13T17:00:43+01:00'
author: hbgsamfall
layout: page
guid: 'http://www.hbgsamfall.info.tm/?page_id=1470'
has_children: true
nav_order: 87
---

### Rörförnyelse  

Rörförnyelse Etapp 6 avslutades 13/12 2023, och slutbesiktning gjordes den 9/1 2024. Det innebär att alla åtkomliga delar har relinats och att trasiga gårdsbrunnar har bytts ut under perioden 2014 till 2024. Därmed är rörförnyelsen av denna del av gemensamhetsanläggningen avslutad.

Rörförnyelsen initierades av att våra avlopp som är gjorda i gjutjärn installerades för ca 60 år sedan. Det resulterade i att stopp hade uppstått här och var i våra avlopp på grund av rörförskjutningar, jord som rasat in genom sönderrostade avloppsledningar och avloppsvatten som läckt ut i marken under husen.  
![Samlade rörproblem](/wp-content/uploads/2023/Samlade rörproblem.png) 

Enligt vedertagen praxis är livslängden 30-60 år för spillvattenledningar av gjutjärn. HSB m.fl. följer denna praxis för att avgöra när stambyten ska göras. På grund av att akutinsatser hade blivit vanliga tog styrelsen till årsmötet 2015 fram en plan för rörförnyelse genom så kallad relining. Mötet godtog planen. 

Sedan dess har ett antal entreprenader upphandlats, se sidan [Bakgrund och redan utförd verksamhet]({% link relining/Bakgrund-och-redan-utförd-verksamhet.md %}), den senaste upphandlingen vanns av Svensk Röranalys AB. Genom dessa entreprenader har rörförnyelse succesivt gjorts av avloppsstammarna. Den senaste etappen avslutades 13/12 2023, och slutbesiktning gjordes den 9/1 2024.  Därmed är nu alla avloppsledningar som förvaltas av samfällighetsföreningen relinade.

Relining
![Rörinfodring](/wp-content/uploads/2023/Rörinfodring.PNG) 
är ett samlingsnamn för metoder att renovera avloppsrör. Efter noggrann rengöring av de ursprungliga rören utför man antingen en invändig ”målning”/beläggning, så kallad coating med plastmaterial eller så utför man rörinfodring med en s.k. strumpa som är impregnerad med plastmaterial. I båda fallen bildas ett nytt plaströr inuti det gamla röret. Nästan all relinging under rörförnyelsen är utförd med ” strumpa”.  

I hemsidans meny finns undermeny till sidan Bakgrund och redan utförd verksamhet med mer information om hur rörförnyelsen framskred. Att det finns undermenyer är indikerat med ˅.
