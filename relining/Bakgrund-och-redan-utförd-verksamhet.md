---
title: 'Bakgrund och redan utförd verksamhet'
layout: page
parent: Rörförnyelse
---
# Bakgrund och redan utförd verksamhet

Här har vi sparat undan information från det omtag av rörförnyelsen som gjordes efter den inledande etapp som utfördes 2016 av Aarsleff. Omtaget gjorde på grund av att anbudspriserna steg till en orimlig nivå och ledde slutligen till ett avtal med Röranalys för den fortsatta rörförnyelsen av samfällighetens återstående 420 fastigheter.

Det fortsatta arbetet är uppdelat i ett flertal etapper och nedan finns länkar till information om redan genomförda etapper.

## Pipecoating

Under 2014 rapporterades om ett totalt stopp i avloppet på Kurirgatan 17 och filmning visade att det bildats en så kallad “komage”, d.v.s. en sättning där avloppsrören sjunkit ned så att det som spolades ned i avloppet ansamlades i den lägsta punkten och orsakade stopp i avloppet. Det rapporterades dessutom om ”ras” i avloppstammen för ett flertal fastigheter och via anbudsförfarande valdes Pipecoating som entreprenör för reparation/ relining av avloppsledningarna för 3 radhus, Kurirgatan 15 – 19. 
Pipecoating hade även det bästa anbudet för de senare rapporterade rasen och anlitades som entreprenör för reparation/ relining av avloppsstammarna under ytterligare 22 radhus, Loviselundsvägen 63-73, Sleipnergatan 14-18, Kurirgatan 1-13 och Astrakangatan 199-209. 
I fastigheten där “komagen” låg, måste golven i undervåning och badrum bilas upp med därtill ökade kostnader och även i den senare entreprenaden måste golven i undervåning och badrum bilas upp i en fastighet på grund av totalt havererad avloppsstam.
Genomförandet av dessa entreprenader gick bra bortsett från i något fall försening med återställning efter genomförd rörförnyelse. 

## [Aarsleff Etapp 1]({%link relining/renovering-av-avloppsroren-etapp-1.md %}) 
Rubriken länkar till sida där det finns information om genomförandet av rörförnyelsen som gjordes under Aarsleff Etapp 1.

## Pilotprojektet

Anbudsbegäran för Etapp 2 av rörförnyelsen skickades  ut	 2016-03-01 till nio entreprenörer men  endast	 två anbud kom in. Styrelsen ansåg prisnivån  på de inkomna anbuden vara alltför hög eftersom den låg ca 25 % högre än priset	 per fastighet i den genomförda Etapp 1. Styrelsen antog att orsaken till det höga priset berodde på för dålig konkurrens och att entreprenören gjort risktillägg på grund av osäkerhet om anläggnings skick och möjlighet till tillträde. Därför avbröts upphandlingen och styrelsen började söka vägar för att få ett bättre pris vid fortsatt upphandling. 
För att föreningen själv skulle få insikt i och själv skaffa sig bättre kunskap vad som var kostnadsdrivande i samfällighetens rörförnyelseprojekt, beslöt styrelsen att göra en upphandling där full insyn i kostnadsmassan och processen i övrigt erbjöds. 
En sådan upphandling gjordes för ett ”pilotprojekt” som omfattade en länga med tre fastigheter, Astrakangatan 193, 195 och 197. Valet av länga baserades på att behovet av rörförnyelse var angeläget för den längan.
I syfte att om möjligt öka objektiviteten valdes en mindre, men självklart kompetent entreprenör för att utföra reliningsarbetena på dessa adresser. Uppdraget villkorades till att helt ”öppna böcker” skulle vara en central förutsättning för uppdraget. 
Arbetena utfördes under ca 4 veckor och kunde slutbesiktigas 2016‐06‐20 och då med väldigt få anmärkningar. 
Det ekonomiska utfallet landade knappt under den summa som vi fått i de förkastade anbuden vilket inte var förväntat. Slutsatsen blev att ytterligare alternativ måste undersökas för att få in anbud med lägre kostnad för den återstående rörförnyelsen.

## Röranalys Etapp 1

Under andra halvan av 2018 gjordes Röranalys Etapp 1, den första etappen av rörförnyelse på våra avloppsrör. Röranalys startade arbetet i område 9 vecka 32 och de var klara veckan före jul. Det återstår för oss att göra slutbesiktning av det utförda arbetet och för entreprenören att åtgärda eventuella besiktningsanmärkningar. 
64 fastigheter på Ardennergatan, Remontgatan och Friherregatan ingick i Etapp 1 och projektet har förlöpt väl. Trots en del skadade rör och vissa svåråtkomliga rensluckor har tidplanen kunnat hållas. Det återstår dock att åtgärda de gårdsbrunnar/dagvattenrör som ansluter till avloppsstammen och inte varit åtkomliga utan att behöva gräva upp gårdsbrunnarna. Det arbetet ingår i den löpande delen av avtalet med Röranalys.
Några grenrör, mest grenrör till köksavlopp, har rostat sönder. Dessa har kunnat bilas upp och bytas utan något större ingrepp. Samlingsledningen under en länga på Friherregatan hade rasat så mycket att en stor mängd sten och grus rasade in i röret. Skadan kunde dock efter mycket petande och sugande lagas inifrån röret. Därigenom behövde inte entreprenören gräva och schakta för att byta ut den skadade delen av samlingsledningen.

## Röranalys Etapp 2 

Direkt efter nyårshelgen 2019 fortsatte projektet med första delen av Etapp 2 i område 9. I denna första del ingår huslängor på Sleipnergatan, Friherregatan och Bruntegatan, totalt 81 fastigheter i område 9.
Projektet har förlöpt väl. En del rör, främst grenrör från köksavlopp, har varit sönderrostade. Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.  Etapp 2 kommer att pågå till slutet av mars 2020. 
De gårdsbrunnar som inte varit åtkomliga utan att behöva gräva har inte åtgärdats. De grenledningar som ansluter till gårdsbrunnar och som varit åtkomliga i krypgrunder har dock åtgärdats.

## Röranalys Etapp 3

Under 2020 åtgärdades 54 fastigheter i område 8 och 9. 
Projektet har förlöpt väl. En del rör, främst grenrör från köksavlopp, har varit sönderrostade. 
Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.  Etapp 3 avslutades i juli 2020. 
De gårdsbrunnar som inte varit åtkomliga utan att behöva gräva har inte åtgärdats. De grenledningar som ansluter till gårdsbrunnar och som varit åtkomliga i krypgrunder har dock åtgärdats.

## Röranalys Etapp 4

Under 2021 åtgärdades 83 fastigheter i område 8. 
Projektet har tidvis varit ansträngt på grund av pandemin. Periodvis har entreprenören haft många sjukskrivningar vilket gjort att de ibland forcerat arbetet genom att jobba längre dagar och under helgdagar. 
En del rör, främst grenrör från köksavlopp, har varit sönderrostade. Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.
Enligt tidplanen skulle etapp 4 avslutas vid årsskiftet men en del arbete återstod och Etapp 4 planeras avslutas under vintern 2022. Alla återstående fastigheter i område 8 ingick i etapp 4 förutom Enspännargatan 70 – 86. De 9 fastigheterna kommer att åtgärdas innan sommarsemestern 2022.
En gårdsbrunn har bytts ut. Den baksida där gårdsbrunnen var placerad fick grävas upp rejält för att gårdsbrunnen skulle kunna bytas.

## Röranalys Etapp 5

Verksamheten under Röranalys Etapp 5 beskrivs på sidan [Framdrift av etapp 5 (2022 års rörförnyelse)]({%link _posts/2019-06-18-2019-ars-rorfornyelsen-av-aterstaende-fastigheter.md %})
