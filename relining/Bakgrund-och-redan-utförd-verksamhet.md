---
title: 'Bakgrund och redan utförd verksamhet'
layout: page
parent: Rörförnyelse
---
# Bakgrund och redan utförd verksamhet

Här har vi sparat undan information från starten av rörförnyelsen på grund av akuta stopp och ras via en mer omfattande etapp som utfördes av Aarsleff innan ett omtag gjordes på grund av att anbudspriserna steg till en orimlig nivå. Vid omtaget kom styrelsen slutligen fram till till en process som ledde till ett avtal med Röranalys på en mer rimlig kostnadsnivå för den fortsatta rörförnyelsen av samfällighetens återstående 420 fastigheter.

## Pipecoating - 2014

Under 2014 rapporterades om ett totalt stopp i avloppet på Kurirgatan 17 och filmning visade att det bildats en så kallad “komage”, d.v.s. en sättning där avloppsrören sjunkit ned så att det som spolades ned i avloppet ansamlades i den lägsta punkten och orsakade stopp i avloppet. Det rapporterades dessutom om ”ras” i avloppstammen för ett flertal fastigheter och via anbudsförfarande valdes Pipecoating som entreprenör för reparation/ relining av avloppsledningarna för 3 radhus, Kurirgatan 15 – 19. Pipecoating hade även det bästa anbudet för de senare rapporterade rasen och anlitades som entreprenör för reparation/ relining av avloppsstammarna under ytterligare 22 radhus, Loviselundsvägen 63-73, Sleipnergatan 14-18, Kurirgatan 1-13 och Astrakangatan 199-209. I fastigheten där “komagen” låg, måste golven i undervåning och badrum bilas upp med därtill ökade kostnader och även i den senare entreprenaden måste golven i undervåning och badrum bilas upp i en fastighet på grund av totalt havererad avloppsstam. Genomförandet av dessa entreprenader gick bra bortsett från i något fall försening med återställning efter genomförd rörförnyelse.

## Pilotprojektet - 2016

Anbudsbegäran för Etapp 2 av rörförnyelsen skickades ut 2016-03-01 till nio entreprenörer men endast två anbud kom in. Styrelsen ansåg prisnivån på de inkomna anbuden vara alltför hög eftersom den låg ca 25 % högre än priset per fastighet i den genomförda Etapp 1. Styrelsen antog att orsaken till det höga priset berodde på för dålig konkurrens och att entreprenören gjort risktillägg på grund av osäkerhet om anläggnings skick och möjlighet till tillträde. Därför avbröts upphandlingen och styrelsen gjorde ett omtag av rörförnyelsen. Styrelsen började därefter söka vägar för att få ett bättre pris vid fortsatt upphandling. 

För att föreningen själv skulle få insikt i och själv skaffa sig bättre kunskap vad som var kostnadsdrivande i samfällighetens rörförnyelseprojekt, beslöt styrelsen att göra en upphandling där full insyn i kostnadsmassan och processen i övrigt erbjöds. 
En sådan upphandling gjordes för ett ”pilotprojekt” som omfattade en länga med tre fastigheter, Astrakangatan 193, 195 och 197. Valet av länga baserades på att behovet av rörförnyelse var angeläget för den längan.

I syfte att om möjligt öka objektiviteten valdes en mindre, men självklart kompetent entreprenör för att utföra reliningsarbetena på dessa adresser. Uppdraget villkorades till att helt ”öppna böcker” skulle vara en central förutsättning för uppdraget. 
Arbetena utfördes under ca 4 veckor och kunde slutbesiktigas 2016‐06‐20 och då med väldigt få anmärkningar. 
Det ekonomiska utfallet landade knappt under den summa som vi fått i de förkastade anbuden vilket inte var förväntat. Slutsatsen blev att ytterligare alternativ måste undersökas för att få in anbud med lägre kostnad för den återstående rörförnyelsen.

## Aarsleff Etapp1 - 2016  

Upphandlingen omfattade Täckheten 2 – 6, Täckheten 7 – 11 i Område 8, Bladverket 1-6, Bladverket 7-9, Klätten 13-16 i Område 9 samt Rödhättan (6-11) 22-27, Rödhättan 12-16 och Spirean 13-17 i område 10 och arbetet påbörjades i januari 206
Allmänt sett har rörens skick varierat något i respektive länga i Etapp 1. Men några bra rör med avsevärt mindre slitage har inte stått att finna förutom där rören redan bytts av fastighetsägaren. Översiktligt kan sägas att variationen har rört sig mellan dåliga till katastrofalt dåliga. Behovet/beslutet att åtgärda föreningens avloppsrör kan med råge, anses vara bekräftat.
Den pågående entreprenaden, har teknisk löpt på bra, men till nästa etapp finns förbättringspotential. Bland annat vad gäller individuell information på vad som skall göras i varje radhus, tex vilken åtkomst av rensluckor, gårdsbrunnar mm som entreprenören måste ha, uppskattade priser på vad det kostar om entreprenören ska ordna den åtkomsten om rensluckor som byggts in måste friläggas, vad man kan göra själv för att minska kostnaden samt inte minst vad som föreningen står för och vad ni som boende antingen själva måste göra alternativt att det uppstår en kostnad för åtgärderna som ni måste betala.
Grundprincipen är att föreningen står för alla åtgärder som sker under huset och fram till underkant golv och ut till gatan samt ut tom gårdsbrunnarna. Oftast går det inte att komma åt rörsystemet fullt ut bara genom rensluckor i källargolv, utan man måste öppna upp vertikala inklädnader/slitsar ovan golv, där de rör finns som entreprenören måste ha åtkomst till.
För den åtgärden uppstår ett arbete som antingen ni som boende kan ta på er genom att både öppna upp och återställa inklädnader, alternativt att ni får betala för allt, eller för tex återställning om ni själva öppnat upp inklädnaden/slitsen.
Åtkomst till golvbrunnar är ett absolut måste. Om de är inbyggda måste de friläggas. Via golvbrunnarna infodras en del av avloppsrören under golvet. Brunnarna tillhör er som husägare och vi rekommenderar ett byte, dock på er bekostnad. Om brunnen är så beskaffad att det inte går att infodra genom den, så kan kravet på byte uppstå för att
Entreprenören behöver även komma åt gårdsbrunnarna och om de är överbyggda med altaner, planteringar eller liknande uppstår motsvarande problem som med rensluckorna.
Förutom en restpunkt som entreprenören åtgärdade våren 2017 avslutades rörförnyelse under 2016.

## Röranalys Etapp 1 - 2018  

Avtal har tecknats med Svensk Röranalys AB för rörförnyelse av de återstående 420 fastigheterna. Genom att ha filmat våra avloppsrör och försett anbudsgivarna med resultatet har vi minskat entreprenörens risk och därmed fått mer fördelaktiga anbud. För att ytterligare minska risken har vi valt att göra dagvattendelen inklusive gårdsbrunnar på löpande räkning. För att klara finansieringen via medlemsavgiften har rörförnyelsen av de återstående 420 fastigheterna delats upp i 6 etapper.

Under andra halvan av 2018 gjordes Röranalys Etapp 1, den första etappen av rörförnyelse på våra avloppsrör. Röranalys startade arbetet i område 9 vecka 32 och de var klara veckan före jul. Det återstår för oss att göra slutbesiktning av det utförda arbetet och för entreprenören att åtgärda eventuella besiktningsanmärkningar. 
64 fastigheter på Ardennergatan, Remontgatan och Friherregatan ingick i Etapp 1 och projektet har förlöpt väl. Trots en del skadade rör och vissa svåråtkomliga rensluckor har tidplanen kunnat hållas. Det återstår dock att åtgärda de gårdsbrunnar/dagvattenrör som ansluter till avloppsstammen och inte varit åtkomliga utan att behöva gräva upp gårdsbrunnarna. Det arbetet ingår i den löpande delen av avtalet med Röranalys.
Några grenrör, mest grenrör till köksavlopp, har rostat sönder. Dessa har kunnat bilas upp och bytas utan något större ingrepp. Samlingsledningen under en länga på Friherregatan hade rasat så mycket att en stor mängd sten och grus rasade in i röret. Skadan kunde dock efter mycket petande och sugande lagas inifrån röret. Därigenom behövde inte entreprenören gräva och schakta för att byta ut den skadade delen av samlingsledningen.

## Röranalys Etapp 2 - 2019  

Direkt efter nyårshelgen 2019 fortsatte projektet med första delen av Etapp 2 i område 9. I denna första del ingår huslängor på Sleipnergatan, Friherregatan och Bruntegatan, totalt 81 fastigheter i område 9.
Projektet har förlöpt väl. En del rör, främst grenrör från köksavlopp, har varit sönderrostade. Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.  Etapp 2 kommer att pågå till slutet av mars 2020. 
De gårdsbrunnar som inte varit åtkomliga utan att behöva gräva har inte åtgärdats. De grenledningar som ansluter till gårdsbrunnar och som varit åtkomliga i krypgrunder har dock åtgärdats.

## Röranalys Etapp 3 - 2020  

Under 2020 åtgärdades 54 fastigheter i område 8 och 9. 
Projektet har förlöpt väl. En del rör, främst grenrör från köksavlopp, har varit sönderrostade. 
Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.  Etapp 3 avslutades i juli 2020. 
De gårdsbrunnar som inte varit åtkomliga utan att behöva gräva har inte åtgärdats. De grenledningar som ansluter till gårdsbrunnar och som varit åtkomliga i krypgrunder har dock åtgärdats.

## Röranalys Etapp 4 - 2021  

Under 2021 åtgärdades 83 fastigheter i område 8. 
Projektet har tidvis varit ansträngt på grund av pandemin. Periodvis har entreprenören haft många sjukskrivningar vilket gjort att de ibland forcerat arbetet genom att jobba längre dagar och under helgdagar. 
En del rör, främst grenrör från köksavlopp, har varit sönderrostade. Några har kunnat lagas med hjälp av själva reliningen och i en del fall har man fått bila upp betongplattan och byta de trasiga rören.
Enligt tidplanen skulle etapp 4 avslutas vid årsskiftet men en del arbete återstod och Etapp 4 planeras avslutas under vintern 2022. Alla återstående fastigheter i område 8 ingick i etapp 4 förutom Enspännargatan 70 – 86. De 9 fastigheterna kommer att åtgärdas innan sommarsemestern 2022.
En gårdsbrunn har bytts ut. Den baksida där gårdsbrunnen var placerad fick grävas upp rejält för att gårdsbrunnen skulle kunna bytas.

## Röranalys Etapp 5 - 2022  

Arbetet började 2022 vecka 23 och omfattade 73 fastigheter i område 10 varav 9 fastigheter i område 8 som återstod från etapp 4. För att se till att entreprenören sköter Etapp 5 på ett bättre sätt än hur det hade skötts under Etapp 4 så hade styrelsen inför start av Etapp 5 beslutat att ha ett övergripande möte med Röranalys och påtala att överenskomna riktlinjer måste följas. Styrelsen hade även beslutat att sätta till mer tid för byggledning så att byggledaren fick bättre möjlighet att bevaka entreprenörens verksamhet samt vara med vid kontakter med boende.
Ovan nämnda åtgärder har resulterat i att Etapp 5 har genomförts utan några större problem och avslutades planenligt vid årsskiftet 2022/2023.

## Röranalys Etapp 6- 2023  

Arbetet började 2023 vecka 23 och omfattar de 65 återstående fastigheterna i område 10.  
Eftersom Etapp 6 kom att inkludera samtliga återstående fastigheter så kommer rörförnyelsen att i huvudsak vara avslutad redan vid kommande årsskifte. 
Verksamheten började med försyn och avisering vecka 23 och arbetet med avloppsrören startade vecka 30. 

Arbetet har flutit på bra under den här etappen trots att det varit vissa problem med en fastighetsägare som till att börja med vägrade att släppa in Röranalys för relining. Etappen avslutades 13/12 2023, och slutbesiktning gjordes den 9/1 2024. Därmed kan avloppsrören från anslutningen till allmänna avloppsnätet till underkanten av bottenbjälklaget/bottenplattan i varje radhus funktionellt betraktas som att vara [nära nog i nyskick]({% link wp-content/uploads/2018/06/stamrenoveringhässelbygårds-samfällighetsförening-folder.pdf %}).
