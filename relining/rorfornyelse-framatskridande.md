---
id: 1721
title: 'rörförnyelse framåtskridande'
date: '2017-12-27T16:03:36+01:00'
author: hbgsamfall
layout: page
guid: 'http://www.hbgsamfall.info.tm/?page_id=1721'
parent: Rörförnyelse
---

**RÖRANALYS Etapp 6** Började 2023 vecka 23 och omfattar de 65 återstående fastigheterna i område 10.  

2018 tecknades ett avtal med Röranalys för slutförandet av rörförnyelsen av våra avloppsstammar. Avtalet är uppdelat i 7 etapper och de 5 första etapperna är nu genomförda.

Eftersom Etapp 6 kommer att inkludera samtliga återstående fastigheter så kommer rörförnyelsen att i huvudsak vara avslutad redan vid kommande årsskifte. Den **[uppdaterade tidplanen för Etapp 6, 2023]({% link _posts/2023-03-28-tidplan-etapp-6.md
 %})**, anger turordningen för de ingående fastigheterna. Det finns även en karta **[Överblick relining Etapp 6](/wp-content/uploads/2022/09/Överblick relining Etapp 6, 2023.pdf)** som visar läget av de berörda fastigheterna (de gulmarkerade och de grönmarkerade längorna). Verksamheten började med försyn och avisering vecka 23 och arbetet med avloppsrören startade vecka 30. Längst ned på sidan finns länkar till den typ av information som kommer att ges av Röranalys när de informerar om kommande arbete.

I takt med att rörförnyelsen går vidare kommer de fastighetsägare som blir berörda att bli informerade så de får möjlighet att planera för den störning i boendet som arbetet med avloppsrören innebär. 

I god tid innan arbetet ska utföras i en länga gör Röranalys en avisering och därefter gör de en besiktning av var och en av fastigheterna i den eller de längor som berörs av kommande deletapp. Vid besiktningen diskuteras i detalj vad som kommer att göras i respektive länga och vad som fastighetsägaren eventuellt måste göra för att Röranalys ska komma åt att arbeta. Bland annat måste rensluckor vara tillgängliga. I de fall golvbrunnar eller rensluckor är överbyggda ges även information om tillval av upptag, d.v.s. arbete som Röranalys kan vara tvungna att göra på fastighetsägarens bekostnad för att få åtkomst till avloppsrören. 

Det ges dessutom information om tillval som fastighetsägaren kan göra efter rörinfodringen.

[INFORMATION FRÅN ENTREPRENÖREN](/wp-content/uploads/2018/06/stamrenoveringhässelbygårds-samfällighetsförening-folder.pdf)  
[TILLVAL SOM BOKAS VID BESIKTNING](/wp-content/uploads/2022/Beställningsavi.pdf) 

[Information till boende](/wp-content/uploads/2022/03/Etapp-5-Information-till-boende.pdf)

