---
id: 1743
title: 'Föreningens syfte och ansvar'
date: '2017-12-29T11:30:21+01:00'
author: hbgsamfall
layout: revision
guid: 'http://www.hbgsamfall.info.tm/index.php/100-revision-v1/'
permalink: '/?p=1743'
---

**Syfte**  
Att förvalta och svara för underhåll och reparation av  
gemensamhetsanläggningarna beträffande vatten, avlopp och el.

**Ansvarsområde**  
Föreningen svarar för underhåll och reparation av följande gemensamhetsanläggningar.

1. Vattenrör för kallvatten med avstängningsventiler från anslutningen till allmänna vattenledningsnätet t.o.m. avstängningsventilen före vattenmätaren i varje radhus
2. [Rör för avloppsvatten](/wp-content/uploads/2017/12/Gemensametsanläggning-Avlopp.pdf) från anslutningen till allmänna avloppsnätet till underkanten av bottenbjälklaget/bottenplattan i varje radhus *(<span style="color: #ff0000;">röd</span>markerade)*
3. [Rör för dagvatten](/wp-content/uploads/2017/12/Gemensametsanläggning-Avlopp.pdf) från anslutning till allmänna nätet till den gemensamma dagbrunnen för respektive radhuslänga *(markerade med <span style="color: #ff00ff;">rosa</span> färg)*
4. Elektriska kablar/säkringsskåp/säkringar från anslutning till allmänna elnätet fram till elmätaren i varje radhus.

Enligt protokoll från Fastighetsbildningsmyndighetens anläggningsförrättning avseende ledningar för vatten och avlopp samt el för tomträtterna för vart och ett av de tre områdena inom Samfälligheten daterade 1977-04-27 gäller följande:  
“*Kostnaderna för anläggningens utförande och drift skall fördelas mellan deltagande tomträtter efter lika andelstal*“.  
Dessa protokoll från Fastighetsbildningsmyndighetens anläggningsförrättning ingår i Samfällighetens stadgar.

För att initialt täcka ovan nämnda kostnader för anläggningens drift finns medel avsatta i en reparationsfond för vart och ett av de tre områdena. Utöver dessa fonder har samfällighetens styrelse rätt till uttaxering av medel enligt Lag (1973:1150) om förvaltning av samfälligheter:  
“***Uttaxering av bidrag m.m.***  
*40 § Om samfällighetsförenings medelsbehov ej täckes på annat sätt, skall bidrag i pengar uttaxeras av medlemmarna*“.

Reparationsfondernas storlek framgår under avsnittet *EGET KAPITAL OCH SKULDER* i den [Balansräkning ](/wp-content/uploads/2017/04/Resultaträkning-och-Balansräkning-2016.pdf)som varje räkenskapsår delges medlemmarna i samband med årsmötet.

Ytterligare information om vad som menas med en samfällighetsförening hittar ni här:  
[Samfällighetsförening](http://fjallbostrand.se/Samfallighetsforening%202011.pdf)