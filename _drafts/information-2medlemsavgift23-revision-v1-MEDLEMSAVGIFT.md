---
id: 2351
title: MEDLEMSAVGIFT
date: '2022-05-02T18:29:05+01:00'
author: hbgsamfall
layout: revision
guid: 'http://www.hbgsamfall.win/?p=2351'
permalink: '/?p=2351'
---

#### Nuvarande medlemsavgift

Medlemsavgiften beslutas varje år av årsmötet.

Den nuvarande medlemsavgiften är 14 400 kr. Den tas ut genom en uttaxering av 3600 kronor per kvartal.

#### **Bakgrund till nuvarande medlemsavgift**

Åldern och skicket på våra avloppsledningar gör att vi står inför en stor utmaning vilket tillsammans med att reparationsfonden är liten kräver en hög medlemsavgift. Styrelsen har i samband med detta tänkt mycket på att det bland medlemmarna även finns sådana som kan ha svårt att betala en plötsligt ökad avgift och rörfördnyelsen har därför spritts ut i tiden. Dessutom har betalningen delats upp för kvartalsvis betalning.

Avloppsrören hade redan börjat rasa samman i de mest utsatta miljöerna och där har rörförnyelse redan gjorts men rörförnyelse måste göras av samfällighetens samtliga avloppsstammar innan rören allmänt hinner rasa samman. Skulle rören rasa samman skulle det leda till ännu högre kostnad på grund av att ett stort antal golv då skulle bli tvunget att bila upp för att komma åt att byta ut rören. För att minska risken för detta för de återstående fastigheterna fram till dess att alla är åtgärdade har styrelsen upphandlat filmning av de ännu ej åtgärdade avloppsstammarna. De kritiska punkter (9+2) som identifierats vid filmningen har åtgärdats.

I den plan som på hemsidan finns under fliken ”Underhållsplan” har styrelsen därmed kunnat kalkylera med att rörförnyelsen ska vara avslutad under 2026.

Kostnaden för rörförnyelse av avloppsstammarna för de återstående fastigheterna, 420, har uppskattats bli uppemot 57 miljoner kronor. Tillsammans med kostnaden för redan utförd rörförnyelse visar kalkylen i underhållsplanen att en uttaxering av 3600 kronor per kvartal måste göras fram till och med 2026. Därefter beräknas uttaxeringen kunna sänkas till 1250 kronor per kvartal. Med denna lägre avgift räknar styrelsen med att kunna klara nödvändig förnyelse av kallvattenrör och elkablar enligt underhållsplanen samt ha en avsättning för att bygga upp ett en tillräcklig reparationsfond inför kommande behov av rörförnyelse. Det senare för att undvika en ny chockhöjning av avgiften längre fram.

Vi hoppas det här ger de som undrar den information de behöver och om de har frågor är de välkomna att kontakta styrelsen.

För de som inte var med på årsmötet finns mer information i [**Utskickade handlingar inför årsmötet**](http://www.hbgsamfall.win/wp-content/uploads/2022/03/Kallelse-till-arsstamma-2022-Komplett.pdf) samt  
presentationen **[190317 Projekt rörförnyelse](http://www.hbgsamfall.win/wp-content/uploads/2019/03/190317-Projekt-rörförnyelse.pdf)**

.