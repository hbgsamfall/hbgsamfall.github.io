---
id: 1771
title: 'Inspektion av avloppsledningar &#8211; Före och efter relining'
date: '2017-12-29T15:49:27+01:00'
author: hbgsamfall
layout: revision
guid: 'http://www.hbgsamfall.info.tm/index.php/504-revision-v1/'
permalink: '/?p=1771'
---

## [T25:2012 Handbok](http://www.hbgsamfall.win/wp-content/uploads/2017/12/T25_2012-Se-rören-inifrån.pdf) för TV-inspektion av avloppsledningar

<div>
<div>Efter cirka två års arbete är nu skriften “T25:2012 Handbok för TV-inspektion av avloppsledningar inom fastighet” färdig. Handboken beskriver hur en tv-inspektion ska utföras, dokumenteras och redovisas. Det är ett hjälpmedel för:

- beställare av tv-inspektionsarbeten
- entreprenörer som använder tv-inspektion för egenkontroll och dokumentation.

Handboken är en omarbetad version av skriften “Se rören inifrån” från 1993.

#### Observationer med bilder

Exempel på olika observationer som man kan göra i ett rör redovisas med text och bilder. Denna nya utgåva har kompletterats med fler exempel och bilder. Observationerna omfattar till exempel:

- sprickor
- deformation
- vattenansamling
- inträngande fogtätning
- rötter
- påbyggnad/sedimentering.

#### Observationerna delas i 4 grader

Observationerna som beskrivs vid en tv-inspektion delas in i grader för att kunna värderas. I den tidigare utgåvan var skalan endast 3-gradig. Den har nu ändrats till 4-gradig för att stämma med Svenskt Vattens handbok P93 TV-inspektion av avloppsledningar i mark.

#### Nytt avsnitt om relining

Den största nyheten i handboken är ett helt nytt avsnitt om ledningsrenovering (relining). I avsnittet beskrivs de två vanligaste metoderna och exempel med bilder ges på vanliga observationer.

Tekniken har utvecklats en hel del sedan tidigare utgåva från 1993. Handboken har därför uppdaterats kring teknik och utrustningen för tv-inspektion.

Utförandet styrs av handboken T25 :2012. Tidigare styrdes utförandet även av en kravspecifikation för inspektionsfilmning i fastighet men den är nu inarbetad i T25:an.

</div></div>