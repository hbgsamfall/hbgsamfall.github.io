---
id: 1750
title: Bakgrundsinformation
date: '2017-12-29T14:12:39+01:00'
author: hbgsamfall
layout: page
parent: Om HGS
guid: 'http://www.hbgsamfall.info.tm/?page_id=1750'
---

### Bakgrundsinformation

Radhusen byggdes i längor, i många fall flera sammankopplade längor, som alla är beroende av en gemensam anslutning av: kallvatten, avlopp, dagvatten från gemensamma gårdsbrunnar anslutna till avloppet,  elektricitet. 

Trots beroendet av gemensam anslutning var det ingen som tänkte på hur reparationsåtgärder skulle hanteras på dessa "gemensamhetsanläggningar".  
Med tiden visade det sig vara svårt att uppnå frivillig reglering av ekonomin då “samfällighetsanläggningar” måste repareras efter inträffade skador. Tvister uppkom som krävde anlitande av juridisk sakkunskap och juridiska instanser. Huvudansvaret för reparationsåtgärderna åvilade dock alltid den aktuella fastighetsägaren där den skadade anläggningen var belägen.

Lantmäteriverket ansåg det då mest naturligt/rationellt att bilda en teknisk samfällighet inom vart och ett av de nuvarande geografiska områdena 8, 9 och 10. Dessa tre områden bedömdes vart och ett bilda naturliga enheter, gemensamhetsanläggningar, med lagom storlek. Skötseln av de tre gemensamhetsanläggningarna organiserades genom att man bildade en gemensam samfällighetsförening med namnet “Hässelby Gårds Samfällighetsförening”. [Samfällighetsföreningen]({% link about/foreningens-syfte-och-ansvar.md %}) skulle därefter sköta gemensamhetsanläggningarna enligt en underhållsplan. De grundläggande förvaltningsbesluten fattats av medlemmarna vid de årliga föreningsstämmorna.  

Samfällighetsföreningens styrelse ansvarar för att föreningens verksamhet drivs i enlighet med lagar, stadgar, anläggningsbeslut och stämmobeslut. Det finns fyra författningar som reglerar föreningens verksamhet:  
-	Anläggningsbeslutet inkl. beslutet om andelstal  
-	Anläggningslagen (AL)  
-	Lagen om förvaltning av samfälligheter (SFL)  
-	Stadgarna  

Inledningsvis sköttes gemensamhetsanläggningarna genom akuta spolningar och reparationer men med tiden växte underhållsbehovet alltmer.
Vid årsmötet 2014 påtalade medlemmarna det akuta behovet av renovering av samfällighetens avloppssystem och efterfrågade en riktig underhållsplan på 5 eller 10 år. Styrelsen tog först fram en förnyelseplan som lades fram vid årsmötet 2015 för diskussion och beslut. 
Mötet godtog planen, se protokoll och övriga handlingar för [årsmötet 2015]({% link yearly/foregaende-ars-arsmoten.md %}).

Den fortsatta utvecklingen av samfällighetens förvaltning av gemensamhetsanläggningarna framgår av de [årsstämmor]({% link yearly/arsmote.md %}) som har hållits sedan dess.  
