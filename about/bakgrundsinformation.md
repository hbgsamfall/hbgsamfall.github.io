---
id: 1750
title: Bakgrundsinformation
date: '2017-12-29T14:12:39+01:00'
author: hbgsamfall
layout: page
parent: Om HGS
guid: 'http://www.hbgsamfall.info.tm/?page_id=1750'
---

### Bakgrundsinformation

Radhusen byggdes i längor, i många fall flera sammankopplade längor, som alla är beroende av en gemensam anslutning av: kallvatten, avlopp, dagvatten från gemensamma gårdsbrunnar anslutna till avloppet,  elektricitet. 

Trots beroendet av gemensam anslutning var det ingen som tänkte på hur reparationsåtgärder skulle hanteras på dessa "gemensamhetsanläggningar".  
Med tiden visade det sig vara svårt att uppnå frivillig reglering av ekonomin då “samfällighetsanläggningar” måste repareras efter inträffade skador. Tvister uppkom som krävde anlitande av juridisk sakkunskap och juridiska instanser. Huvudansvaret för reparationsåtgärderna åvilade dock alltid den aktuella fastighetsägaren där den skadade anläggningen var belägen.

Lantmäteriverket ansåg det då mest naturligt/rationellt att bilda en teknisk samfällighet inom var och en av de nuvarande geografiska områdena 8, 9 och 10. Dessa tre områden bedömdes vart och ett bilda naturliga enheter, gemensamhetsanläggningar, med lagom storlek. Skötseln av de tre gemensamhetsanläggningarna organiserades genom att man bildade en gemensam samfällighetsförening med namnet “Hässelby Gårds Samfällighetsförening”. [Samfällighetsföreningen]({% link yearly/foregaende-ars-arsmoten.md %}) skulle därefter sköta gemensamhetsanläggningarna enligt en underhållsplan. 

Inledningsvis sköttes gemensamhetsanläggningarna genom akuta spolningar och reparationer men med tiden växte underhållsbehovet alltmer.
Vid årsmötet 2014 påtalade medlemmarna det akuta behovet av renovering av samfällighetens avloppssystem och efterfrågade en riktig underhållsplan på 5 eller 10 år. Styrelsen tog först fram en förnyelseplan som lades fram vid årsmötet 2015 för diskussion och beslut. 
Mötet godtog planen, se protokoll och övriga handlingar för [årsmötet 2015]({% link yearly/foregaende-ars-arsmoten.md %}).

Det ovan nämnda behovet att ta fram en förnyelseplan berodde på att våra avlopp som är gjorda i gjutjärn då var mer än 50 år gamla och enligt vedertagen praxis är livslängden 30-60 år för spillvattenledningar av gjutjärn (HSB m.fl. följer denna praxis för att avgöra när stambyten ska göras).

Den uppskattade livsländen bekräftas av en undersökning som Korrosionsinstitutet, Kimab, gjorde 2004 av avloppsrör i samband med ett stambyte i en hyresfastighet i en Stockholmsförort.

Tillsammans undersökte de 30 meter rör av gjutjärn från 1960-talet. Rören plockades ut ur huset med varsamhet, så att de två forskarna skulle kunna studera dem ordentligt.

När rören plockats ut, visade det sig att köksstammarna borde ha bytts ut tio år tidigare. På 20 centimeter köksstam kunde forskarna finna upp till tio fall där korrosionen lett till genomfrätning. Badrumsstammarna var i bättre skick och hade förmodligen klarat sig i ytterligare tio år. De noterade även att horisontella stammar var mer angripna. Det beror på den korrosiva miljö som bildas i avlagringar på bottnen av de horisontella stammarna.

Beträffande vår samfällighet visar denna undersökning att köksstammar borde åtgärdas omgående, om inte redan gjorts, men det ligger utanför samfällighetens ansvar.

De avloppsstammar som samfälligheten ansvarar för har grövre gods och utsätts för en kombination av köks- och badrumsavlopp vilket gör att livslängden, trots att stammarna är horisontella, hamnar i övre delen av skalan. Det finns exempel på livslängder över 60 år men att låta vattenskadorna bli beviset på att avloppsstammen måste åtgärdas ger en minst fördubblad kostnad för åtgärdandet eftersom det kommer att innebära att golv måste bilas upp och återställas förutom själva åtgärden i avloppsstammen. Åtgärdas avloppsstammen i tid genom så kallad relining, en metod där man bygger upp ett nytt avloppsrör i plast inuti det befintliga röret, kan åtgärden göras utan uppbilning eller grävning genom att man går in via avgreningar. Metoden med relining har funnits i 20 år vilket är den upp till dato verifierade livslängden. Den uppskattade livslängden på relining är 50 år, dvs. motsvarande livslängd som för de avloppsrör i plast som normalt installeras idag.

Tidpunkten för när avloppsstammen måste åtgärdas måste dessutom baseras på den erfarenhetsmässiga livslängden på våra gjutjärnsrör eftersom det inte går att se tillståndet för rören på in- eller utsidan, och inte ens med mätinstrument som laser. När gjutjärnet rostar, bildar nämligen rosten och kolet i gjutjärnet ett grafiteringsskikt, som gör att rörets form blir konstant. TV-filmning eller ultraljudsundersökning av insidan av röret visar inte vad som skett. Den som knackar på röret kan inte heller höra att en del av gjutjärnet försvunnit och ersatts av grafiteringsskiktet (enligt Mats Linder bergsingenjör i materialteknik vid KTH och vice VD vid Korrosionsinstitutet).  
Det enda möjliga är att ta ut en rörbit, såga itu den och rengöra på insidan så att avlagringar och grafiteringsskikt försvinner och korrosionsangreppen därunder går att se. Sådana förstörande prov är mycket dyrbara och kan i praktiken inte göras i samfällighetens avlopp eftersom avloppsstammen ligger under fastigheterna.

**Källor:** [Villaägarna – Dags att byta VVS-rör och elldedningar](/wp-content/uploads/2022/Villaägarna - Dags för stambyte.pdf)  
[AvloppstammarLivsl\_VVSTeknik\_o\_Installation\_April2004](/wp-content/uploads/2017/03/AvloppstammarLivsl_VVSTeknik_o_Installation_April2004.pdf)[  ](http://www.villaagarna.se/Tips-artiklar/Underhallsskolan/Del-11-Dags-att-byta-VVS-ror-och-elldedningar/)<span style="color: #000000;">HSB</span> [Guide – Rörrenovering](http://www.e-magin.se/v5/viewer/files/viewer_s.aspx?gKey=5cp1k69p&gInitPage=26)
