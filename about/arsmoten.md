---
id: 90
title: Årsstämman
date: '2014-03-15T10:14:40+01:00'
author: hbgsamfall
layout: page
guid: 'http://hbgsamfall.info.tm/?page_id=90'
parent: Om HGS
---

## Årsstämman

Äger rum en gång om året i mars. Då utses styrelse för Hässelby Gårds Samfällighetsförening och årsavgiften fastställs.

Som fastighetsägare i Hässelby Gårds Samfällighetsförening är du en del av föreningen och det ligger i ditt eget intresse att komma till årsstämmorna och vara med och fatta beslut om den löpande förvaltningen av samfällighetsföreningens gemensamhetsanläggningar.

Våra avlopp som är gjorda i gjutjärn var mer än 50 år gamla och en kostsam rörförnyelse har just avslutats. Den förvaltningsåtgärden diskuterades inledningsvis intensivt vid tidigare årsstämmor.

Återstående delar av gemensamhetsanläggningarna som måste rustas upp är de inkommande kallvattenledningarna, inkommande elektriska kablar inklusive respektive radhus huvudsäkringsskåp och gavelskåpen för respektive radhuslänga behöver succesivt bytas ut eftersom de är lika gamla. Dessa utbyten innebär kostnader för samfälligheten och störninar för de boende. 

Kom till föreningens årsstämmor och bidra till och ge stöd för planläggningen av den nödvändiga förvaltningen av gemensamhetsanläggningarna.

Att komma till årsstämman är också ett sätt att få ta del av erfarenheter från äldre boende. En del har faktiskt varit med från begynnelsen och byggt sina hus själva. Även ett sätt att umgås som skapar samhörighet.  

Under sidorubriken [Årsstämma]({% link yearly/arsmote.md %}) hittar ni kallelse till årsstämma, utskickade handlingar inför årsstämmor och årsstämmeprotokoll, både för aktuell årsstämma och för de senaste årens årsstämmor.  
