---
id: 96
title: 'Bakgrund &#038; Historik'
date: '2014-03-15T10:17:24+01:00'
author: hbgsamfall
layout: page
guid: 'http://hbgsamfall.info.tm/?page_id=96'
parent: Underhållsplan
---

**Vad är en samfällighetsförening?**  
[Läs på lantmäteriets hemsida](https://www.lantmateriet.se/sv/fastigheter/samfalligheter/#anchor-0)

**HGS Bakgrund**  
[Husen](/wp-content/uploads/2014/03/Husen.pdf) ritades av arkitektfirman Höjer &amp; Ljungkvist 1956 för SMÅA och är i princip självbyggen. Det finns olika varianter av hustyper och under årens lopp har husen utvecklats individuellt och personligt med tillbyggnader och olika lösningar, vilket har sin speciella charm, utan att helheten går förlorad.

Hur man klarade sig utan föreningen. som inte bildades förrän 1977, har tidigare ordföranden Jan Nuder berättat följande;

*“Våra radhus började byggas under år 1956. Uppstart skedde utspridd i tiden i de tre olika områdena som nu heter område 8. 9 och 10.*

 Gemensamt ansvar för det, som nu utgör tre juridiskt väl reglerade tekniska samfälligheter, saknades i början. Vid inträffade fel på någon av dessa “gemensamhetsanläggningar” fick den fastighetsägare som hade den drabbade anläggningen på sin fastighet svara för att skadan blev reparerad. De närmast berörda grannarna/fastighetsägarna var ej tvungna att ekonomiskt bidra till att de nödvändiga reparationerna blev genomförda”.*

**HGS Historik**  
Ingen kom att tänka på hur reparationsåtgärderna på de “gemensamma anläggningarna” skulle skötas då våra radhus byggdes och togs i bruk. Man var i begynnelseskedet ej så van med att ha “Samfälligheter” då man byggde villor och radhus. Insikten om behovet av att ha samfälligheter för “gemensamhetsanläggningar” har under årens gång successivt ökat. Numera inför man samfälligheter i betydande utsträckning då nya villa- och radhusområden bygges. Våra nuvarande tre tekniska samfälligheter infördes av Lantmäteriverket efter uttryckliga önskemål av fastighetsägarna. De hade upptäckt att det var svårt att uppnå frivillig reglering av ekonomin då “samfällighetsanläggningar” måste repareras efter inträffade skador. Tvister uppkom som fordrade anlitande av juridisk sakkunskap och juridiska instanser. Huvudansvaret för reparationsåtgärderna åvilade dock alltid den aktuella fastighetsägaren där den skadade anläggningen var belägen.

Lantmäteriverket ansåg det mest naturligt/rationellt att bilda en teknisk samfällighet inom var och en av de nuvarande geografiska områdena 8, 9 och 10. Dessa tre områden ansågs vart och ett bilda naturliga enheter, gemensamhetsanläggningar, med lagom storlek. 
Skötseln av de tre gemensamhetsanläggningarna organiserades genom att man bildade en gemensam samfällighetsförening med namnet “Hässelby Gårds Samfällighetsförening”.

För skötseln av gemensamhetsanläggningarna måste det finnas en [Underhållsplan]({% link management/underhållsplanen.md %}).  

Mer information om samfällighetsföreningens syfte och underhållsansvar finns här: [Föreningens syfte och ansvar]({% link about/foreningens-syfte-och-ansvar.md %})
